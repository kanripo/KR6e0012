#-*- mode: mandoku-view; -*-
#+DATE: 2015-09-28 22:54:56.678504
#+TITLE: 大方廣佛華嚴經隨疏演義鈔
#+PROPERTY: CBETA_ID T36n1736
#+PROPERTY: ID KR6e0012
#+PROPERTY: SOURCE Taisho Tripitaka Vol. 36, No. 1736
#+PROPERTY: VOL 36
#+PROPERTY: BASEEDITION T
#+PROPERTY: WITNESS T@JIA
#+PROPERTY: LASTPB <pb:KR6e0012_T_060-0474c> ¶¶¶¶¶¶¶¶¶¶¶¶¶¶¶¶¶¶¶¶
#+PROPERTY: JUAN 60
¶
¶
大方廣佛華嚴經隨疏演義鈔卷¶
第六十¶
¶
唐清涼山大華嚴寺沙門澄觀述¶

疏。第二廣觀障治。疏中有二。先總明來¶
意。於中有二。先明觀故。論云。復觀察障對¶
治不善業道及果。善業道及果。及上上清淨
<pb:KR6e0012_T_060-0475a>¶
起增上心。下即標舉行心。全是論¶
文。

疏。若直就下釋文。先順經則先明觀要¶
心攝善是行。今論既通屬佛善。即佛善通於¶
觀行。則前四善但明於觀。以前三善菩薩不¶
行。其菩薩善先已行故。疏且分為二。先觀¶
不善等者。此中總有四門。一障治分別。不善¶
為所治故。二凡聖分別。天人為凡三乘為¶
聖。三大小分別。二乘為小。四因果分¶
別。菩薩為因佛為果故。四重之中料揀。五¶
重十善不善唯屬所治。是故別為一段。

疏。¶
以順理益物正者者。明善是能治。¶
故纓絡云。順理生心名善乖背為惡。又益¶
物為善損物為惡。故云正反惡故。

疏。或¶
由三時之心等者。略舉四重。一約時。如欲¶
行善時。正行善時。行善已時。三時俱重為¶
上善。隨一二輕為中俱輕為下。二¶
約境者。如一不殺。不殺蚊蚋為上。不殺¶
畜生為中。不殺人為下。殺即反此。三¶
約心輕重者。隨於一境。如殺一畜。猛利重¶
心。處中心。不獲己而殺。為上中下三品¶
之惡。三重不殺即三品之善。四約自作教他¶
者。具自他為上。唯自非他為中。自雖不¶
作而教他作為下。

疏。細論其義¶
者。將上四事交絡相望。則成多品。如約殺¶
境。境是一重。更以重心則為二重。復三時¶
重即為三重。更教人殺為其四重。餘可例¶
思。為不善者者此有二¶
意。一者通相前但約不殺。今約殺等。二者¶
如一殺境前來不殺蚊蚋為上善等。今殺
<pb:KR6e0012_T_060-0475b>¶
蚊蚋為下惡。殺畜為中惡。殺人為上惡¶
等。引瑜伽六十釋為不善。至下當明。

疏。¶
初標所修者。下四十善唯佛一善獨云¶
上上。前三但云又此上品十善故。云三乘¶
善同者。若准論經菩薩亦云上上。然云上¶
者。即前人天善中三品之上故。五淨居是色¶
界善為上。而聖依此修故。就上善論其差¶
別。

疏。次顯所用者。此語即借莊子第¶
一逍遙篇言也。慧子謂莊子曰。魏王貽我¶
大瓠之種。我樹之成而實五石。以盛水漿。¶
其堅不能自舉也。剖之以為瓢。則濩落¶
而無所容。非不咢然大也。吾為其無用掊¶
之。莊子曰。夫子固拙於用大矣。宋人有善¶
為不龜手之藥者。世世以洴澼絖為事¶
(其藥令人手不拘折故常漂絮於水中也)客聞之曰。請買其方百¶
金。聚族而謀曰。我世世洴澼絖。不過數金。¶
今一朝而[鬻-米+者]技百金。請與之。客得之。以說¶
吳王。越有難。吳王使之將。冬與越人水戰¶
大敗越人。裂地而封之。能不龜手一也。或¶
以封。或以不免於洴澼絖。則所用之異也。¶
今子有五碩之濩。何不攄以為大罇而浮¶
乎江湖。而憂其瓠落無所容也。則夫子猶¶
有蓬之心也(蓬非直達者也此章言物各有宜苟得其宜安往而不逍遙哉)¶
今借此言。一種十善猶不龜手之藥也。凡¶
夫用之處乎生死。二乘用之纔能自免。則¶
猶漂絮也。菩薩用之兼濟無外。則裂地而¶
封矣。

疏。於中初句者。三乘皆有¶
勝劣分別。然前劣亦名所觀境界。後勝即是¶
能觀之行。以實相智修者。以經云以智
<pb:KR6e0012_T_060-0475c>¶
慧修習。論經云。與智慧觀和合修行。論云。¶
智慧觀者。觀實相觀故。釋曰。謂實相者。即¶
四諦理。雙照事理實也。四諦之義下當結¶
示。即以智慧心中修十善故。

疏。一因集者。¶
昔集小因今成小行。依之集道故名為集。¶
二畏苦者。厭當苦故。二捨心者。即唯求自¶
度。下二兼劣緣覺者。四不及自悟。五不及¶
觀緣。彼經云聞聲。論云觀者。念音聲故。何¶
者音聲。我人眾生等但有名故。釋曰。此中論¶
意言聲聞者。謂眾生我人但有名故。名為¶
念聲。義說聞聲非要耳聞應具二義故。¶
瑜伽八十二云。從他聽聞正法音聲。又令¶
他聞正法涅槃。故曰聲聞。即聲聞聲聞。又¶
瑜伽八十四說四種聲聞。今是趣寂四聲聞¶
義。玄中已明。疏三。結成自乘者。論云。如是彼¶
音聲解入故。眾生無我非法無我。意云。唯生¶
無故。但成聲聞乘。

疏。然能治下結成四諦¶
為聲聞乘惡因惡果二體俱亡。善體不亡。故¶
上為道迷勝義愚等起於十善。此便順滅。¶
滅此異於人天成聲聞乘義¶
者。道即因乘。滅即果乘。

疏。第三緣覺善者。¶
然緣覺聲聞各有二類。總相而說。聲聞觀¶
諦。緣覺觀緣。聲聞依聲。緣覺依現事。而¶
各成二者。一聲聞聲聞。謂本求聲聞。亦觀¶
四諦。於最後身值佛成果。二緣覺聲聞謂¶
昔求緣覺觀十二緣。於最後身值佛為說¶
十二因緣教。依聲悟故名緣覺聲聞。言緣¶
覺二者。一緣覺緣覺。謂本求緣覺。於最後¶
身不值佛世。自藉現事因緣得道。二聲聞
<pb:KR6e0012_T_060-0476a>¶
緣覺。謂先求聲聞悟得初果。未現涅槃人¶
天七返。七返滿已值無佛世。藉現事緣而¶
得道果。今此就其緣覺以明善法。此¶
人勝故。

疏。方便不具者。緣覺出¶
世無九部經。故此無所依。故不能說。非是¶
智慧劣於聲聞。餘可準知。廣如瑜伽。本地¶
分中者。有十七地。聲聞地當第十三從二¶
十一論至三十四。即此卷中明緣覺地。第¶
十四終此卷。建立緣覺有五種相。一種性。¶
二道。三習。四住。五行。言種性者。謂由三相¶
應正了知一本性獨覺。先未證得彼菩提¶
時。有薄塵性。由此不樂憒鬧深樂寂靜。¶
二有薄悲性。於利生事不樂三有中根性。¶
是慢行希願。無師無敵而證二道亦有三。一¶
百劫親承佛修蘊善巧等。二值佛世近善¶
士聞法未得煖等。三已得沙門果未究¶
竟。三習者。依其三種習菩提分。四住者。初¶
名麟角。樂寂靜處。後二名部行。亦樂部眾¶
等五行。謂依村落等守根正念。神通他物¶
不言說法。又云。一切本來一向趣寂。釋曰。¶
今經論中通三種性。總句修習顯己有習亦¶
有道。初自覺者。即是麟角。二不能說。即¶
是彼行。亦是前明薄悲種性。三觀少境界¶
有二意。前意由有道故。後意通相而明。¶
餘多大同。

疏。第四菩薩十善疏文有三。初¶
舉論四名。次四中下料揀。¶
。

疏。是菩薩用者。論¶
云。見諸眾生習行苦因及受苦時。起悲愍¶
心。意云。見行苦因愍其當苦。見已受苦
<pb:KR6e0012_T_060-0476b>¶
果悲欲攝之。

疏。一觀求行者。¶
論云。三者受大位地。是故求證佛廣大智。¶
二盡淨諸障斷二十二愚。已斷二十。唯如來¶
地。亦有二愚。一於一切所知境界極微細¶
著愚。二極微細礙愚。佛善方斷。論云。此中但¶
說菩薩地廣成便足。何故復說地淨波羅¶
蜜淨。釋曰。此意云第十地淨。但用初句即¶
顯智地已滿。何用後二論。答意云。以下二¶
句顯成初句深廣之行。謂一從初地來。展¶
轉淨障至此究竟。故論云。有上上清淨故。¶
二者一地一度淨故。論云。第一法清淨故。第¶
一法者。即波羅蜜義。第五佛善。

疏。前三屬佛¶
者。是顯佛德。唯明觀門。後一思齊乃有二¶
意。一約所求德。二地思齊。即是行門。二顯¶
佛法殊勝。亦是觀門四中。一對凡彰淨。二¶
對小彰捨。三通觀諸菩薩明方便。四以自¶
對佛明求。

疏。一者滅者。謂不善業道。此是¶
止惡。止惡對習故有共言。

疏。二者捨者。謂¶
十力等自在成就。十力降魔所作增上。二乘¶
所無。故名為捨。

疏。三方便者。通舉菩薩善¶
巧修習。令佛十善得圓滿故。

疏。四菩薩求¶
無厭足。疏文有四意。一舉經明求。二上雖下¶
揀所行善。三佛善下舉論意帖。論云。¶
餘殘無厭足故。四一切智下釋經應令具足¶
清淨之言。第三攝眾生戒。

疏。前中顯此戒¶
。即論初生起。云以上依大悲利¶
益眾生戒增上。上但自善。令悲兼濟故云¶
增上。

疏。論名時差別者。論就智中云有三¶
種相。一者時差別。二者報差別。三者習氣差
<pb:KR6e0012_T_060-0476c>¶
別。今以後二在知果中。知因是時差別。

疏。¶
盡壽作等者。盡壽為上品。多時為中。少時¶
為下。而言等者。此是瑜伽五十三明於百¶
行。亦名百非。十善用之名為百行。十惡用¶
之即是百非。等者等取少分殺多分殺全分¶
殺。自作教人。以無量門稱揚讚述。見殺生¶
等深生慶悅。生大歡喜歷於十惡。即為百¶
非。

疏。餘有三品者。上十善中釋¶
三品竟。反例云為不善者。反此可知。瑜¶
伽六十廣顯差別。今指三品者。彼略有四。¶
一約三時。今已明竟。二約境有勝劣。三約¶
心有輕重。四約自作教他。前十善中勝境¶
不殺善則為下。不傷蚊蚋是上品善。今即¶
反此。如前已明。三約心有輕重者。初義約¶
三時輕重。今約一時即有輕重。故經說言¶
重心殺螘過於輕心殺人等輕心中容¶
重心以為三品。此心輕重。亦約能起煩惱。¶
有上下。故瑜伽第八云。軟謂不善者。為¶
軟品貪瞋癡所起等三品。自作教他。輕重如¶
前善中。故瑜伽六十廣說者。正說於惡。論¶
云。殺生所引惡業有其四句。一有作而非¶
增長。為愚童及不思已悔等。二不作而增¶
長。謂思欲殺等事。三俱非。可知餘業¶
亦爾。意三業中無第二句。於初句中無不¶
思而作他逼令作。釋曰。即上四句。第一為¶
中品。第二為下品。俱為上品。俱非或誤殺¶
等。並非三品。上皆瑜伽意。若準如來祕密¶
藏經。大迦葉問佛十惡何者最重。佛答言。¶
殺及邪見。釋曰。此即十惡互望。次又云。十惡
<pb:KR6e0012_T_060-0477a>¶
等乃至小罪堅執名犯。若不堅執乃至無¶
間。不名為犯。釋曰。此即約心意明邪見執¶
著為重。言不犯者。意是輕微。故下文中初¶
云。盜塔寺物不名為犯。後言此人因此墜¶
墮。因此解脫。如人自天墜地亦因地起。次¶
經又云。父得緣覺道。子斷父命。名殺中重。¶
奪三寶物。名盜中重。母若出家得阿羅漢。¶
共為不淨。是婬中重。若以不實語謗佛。是¶
妄語中重。若兩舌語壞賢聖僧。是兩舌中重。¶
若罵聖人。是惡口中重。言說壞亂求法之¶
人。是綺語中重。若五逆初業。是瞋恚中重。欲¶
劫奪持戒人。是貪中重。邪見中重。謂之¶
邊見。結云此為十惡中重。釋曰。此即約境¶
勝劣。但舉其重。中下可知。又云。迦葉若有¶
眾生具斯十惡。解知如來說因綠法無我¶
無人無法本性常淨。不說此人趣向惡道。¶
何以故。無積集故。釋曰。此即淨名理觀懺¶
意。亦是上來無執著心。不名為犯。亦同如¶
來為闍王說。無能殺等非今正要。義便故¶
來令人解滅。疏然。依正法念經¶
各有邊正可知。

疏。即人中殘報者。天中¶
亦有殘報。人中重故多故。所以偏說。疏然。雜¶
集二。即¶
雜集第七論云。又十不善業道異熟果者。¶
於三惡道中隨下中上。受傍生餓鬼捺落¶
迦異熟。等流果者。各隨其相感得自身眾具¶
衰損。所謂壽命短促常貧窮等。如其所應。增¶
上果者各隨其相感得所有外事衰損。所謂¶
外具乏少光澤是殺生增上果。下引經列釋。
<pb:KR6e0012_T_060-0477b>¶
而等流但舉其一。多同此經正惡等流其增¶
上果。亦唯舉一。唯邪婬果。但言塵坌妄語。¶
則云多諸臭穢。餘並大同。然十善亦有三¶
果等流但云謂即於彼處各隨其相感得¶
自身眾具興盛。增上果者。謂即於彼各隨¶
其相感得外事興盛。更不別說。亦應離¶
惡得長壽無病等。以經及論不別顯故。

疏。¶
亦不明差別餘報。瑜伽第九大同此說。若¶
準俱舍論云。何緣此十各招三果。答此令¶
他受苦斷命壞滅故。且初殺生令他受苦¶
受異熟果。斷他命故受等流果。令他失減¶
受增上果。餘惡例知。顯宗四十四中義亦同¶
此。而以受苦為其加行。墮於地獄。根本斷¶
命感於等流。又一師云。先受異熟。後受近¶
增上及遠增上。與今大同。則加行根本俱招¶
三果。

疏。多是前重後輕者。以瞋恚等流前輕¶
後重。故云多也。

疏。若水之流濕者。周易乾¶
卦云。水流濕。火就燥。雲從龍。風從虎。則各¶
從其類也。

疏。護下。亦¶
即前對治離也。

疏。依增上悲¶
故者。正釋集字。依前攝善起悲攝生。名¶
戒增上。今依上悲欲拔眾生。悲心能起利¶
眾生事。故名為集。

疏。論就別相¶
者。此之十心與離瞋中六心有同有¶
異。故論解釋亦小不同。前六者。一慈心。¶
二利益心。三哀愍心。四歡喜心。五利潤心。六¶
攝受心。望此十心有四差別。一離合不同。¶
前惡行眾生此分為二。所謂惡行及外道故。¶
前攝菩提願眾生。此分為二。謂同行眾生。
<pb:KR6e0012_T_060-0477c>¶
故。二通別不同。前於¶
貧乏及苦眾生。共起二心。所謂憐愍及與樂¶
心。今此別與。謂於苦眾生安樂心。於貧¶
生悲。三起心不同。前於貧所起憐愍。憐貧¶
苦故。今於非貧所起於悲心。欲拔苦故。¶
又復前者。於樂眾生起利潤心。令捨放逸¶
住善法故。今起憐愍心。念其當受眾苦¶
報故。四前後不同。前第二惡行眾生。此為¶
第三。彼第四苦惱眾生。此為第三。¶
。彼前第三怨讎眾生¶
此為第四。除此四異餘皆相似。疏四。於貧苦¶
眾生者。前但言苦即違緣逼迫。今言貧苦¶
者。順緣不足。愍其放逸者。當受苦故。¶
故經云。福德力故生多放逸。生放逸故即¶
無持戒。以是因緣故墮地獄。然十句¶
為八者。後三通為菩提。有下中上。下劣於¶
己者。攝如己心。等於己者。推如師心。勝¶
於己者。同於佛也。

疏。惡慧者。論云。¶
惡意惡心。梵云末那。此翻為意。梵云末底。¶
此云慧也。聲勢相近。譯者之誤。今經為¶
正。

疏。我淨等者。然其四倒因計五陰依法¶
計我謂想行蘊依身計淨。謂於色蘊取¶
像。思慮任運計我。薄皮所覆任運計淨。故¶
不假專念。若計心為常。多由思度計受¶
為樂。要對境忘念。則我淨如俱生常樂。¶
如分別故有難易。遠公以我為常。本淨是¶
樂原。便以本末釋難易。因說有九種本末。¶
一如起信真如為本無明為末。依於真如¶
有無明故。二無明為本三倒為末。三三倒
<pb:KR6e0012_T_060-0478a>¶
之中見倒為本想心為末。四三倒為本四倒¶
為末。五四倒之中我淨為本常樂為末。六¶
四倒為本生惡道稠林為末。七即此為本¶
起現行惑為末。八諸惑為本諸業為末。九¶
諸業為本苦果為末。今但舉第五耳。此之¶
九重於斯非要。亦有少理故復錄之。

疏。由¶
計等者。計我多欲名計淨多欲色。如涅槃¶
者。發心品已引。

疏。行於實道者。論釋正念。¶
正念即四念。治四倒故。

疏。二對怨於心中¶
者。以文不次故舉帖之。疏三。結上三業者。邪¶
語邪業皆屬邪命故。謂寶翫受用者。寶翫即¶
貪。受用即瞋。煩惱所燒通三毒說。

疏。然癡¶
有二下別明癡相。疏亦復不知下成上迷。¶
前貪瞋之二即法華意。彼經云。父雖憐愍善¶
言誘喻。而諸子等樂著嬉戲。不肯信受。不¶
驚不畏。了無出心。亦復不知何者是火何¶
者為舍云何為失。但東西走戲視父而已。¶
然彼經火通因通果。故彼經云為度眾生生¶
老病死憂悲苦惱三毒之火。今此正明三毒¶
之火。寶翫受用亦即果火。故彼經云。亦以五¶
欲財利故受種種苦。失謂不知失於法身。¶
亦是不知苦集過失。此中正明起惑故。疏¶
不引。何者為舍。舍即五蘊。次文用之。

疏。二¶
無求出意者。即迷滅道。即是不知何者為¶
舍。是故疏云迷火宅之為樂。是不識滅不¶
解修道。以求出離為無求出意疏。一愚¶
癡者。然其四過皆是習。罪行過癡是根本。¶
謂為現小樂造於罪行。招當大苦故為愚¶
癡。重暗下六字別明三過二字為一。其之
<pb:KR6e0012_T_060-0478b>¶
所覆障通上二義。

疏。二入陰翳下開此過¶
名以為二義。初增惡中陰翳是癡。稠林喻¶
使。使即隨眠。由愚癡心與使為因。以因依¶
果為陰翳林故。疏云增長結使。增長結使¶
即是增惡。此增惡事即業之過。此明遠善者。¶
論云遠離無漏智慧。無漏智慧即是善也。亦¶
由於癡為此善障。

疏。三行曠野險道者。疏¶
取論意。按經以釋然。此二句論經不同故。¶
彼經云。墮大黑暗處。墮其所見。到種種險¶
道。論釋云。受至大對過患。如經墮大黑暗¶
處故。是中對者。黑暗示現。如暗中行處處¶
障礙。如是相似法故受大對。事成至諸惡¶
趣。是故名墮。此釋上句多作罪因。於臨終¶
時見惡報相。心生悔見過如經隨其所見¶
到種種險道故。見險道者。悔過故見本¶
罪相。不能集彼對治正見隨其所見者。於¶
死時故。釋曰。二經文異。皆上句明果。下句¶
明因。而論經險道在因。今經險道在果。今¶
經曠野即大黑暗處。行即墮義。今疏解釋亦¶
不違論。但略受生至大對之言。為受苦報¶
過耳。大即曠野對即障礙。故疏云生死長¶
廣即曠野名大。多難障礙即是對字。論語小¶
僻。故按經釋耳。經云起諸惡見。即論經隨¶
其所見對種種險道。惡見是能對。故論釋下¶
句但云多作罪因。於臨終時見惡報相。意明。¶
下句是因。所到險道即上句之果。故釋上句¶
云受大對事成至諸惡趣。是故名墮。由此今¶
經善得論意譯迴險道在於上句刊定。不¶
知此意。便合此經二句釋論隨其所見到
<pb:KR6e0012_T_060-0478c>¶
種種險道。復將前遠善失智慧光明。為論初¶
句。受至大對。或言。今經闕論上句墮。大黑¶
暗處俱不曉也。

疏。或悔先所修者。謂解追悔¶
不能修習觀行對治。但生追悔以擾於¶
心。故淨名令慰喻有疾菩薩云。說悔先罪。¶
而不說入於過去。二疏或起惡見者。謂或¶
平生曾修少善。造罪至多。臨終惡報撥善無¶
益。名為惡見。

疏。一見如實相者。通於事理。¶
事實明信因果。理實不取諸相。故論經云。¶
得不隨他一切如實無障礙智故。疏初句自¶
體者。此句亦總亦別。別即所隨生死自體。總¶
即能在。謂修善人也。總疏已明但明自體。疏佛雖出¶
世者。具七難故除佛前後。

疏。乃至等者。以¶
論云謂梵天等梵世間等以為出世正見故。¶
釋曰。梵天是正。梵世間是依。

疏。初句依心¶
者。以論經有三句。論云離善導師依不善¶
地。如經遠善巧導師故。二者依止怨地。如¶
經入魔意稠林故。三者遠離作善知識地。¶
如經遠離佛意故。今經以初似三故略無¶
初句。

疏。盡論意。合初二句釋經一句。依止¶
怨故。是第二句失離惡法。即第一句。以依¶
止怨必失遠於離惡之師。此二相成。故得¶
合一也。

疏。初一道差別者。然道約輪轉故¶
喻河流。界約難出故比牢獄。皆增苦過下¶
明外道小乘多乖道故。

疏。求其沒中者。¶
造善等業求於有果。名為沒中。

疏。然其總¶
中者。總以六道為河。今取賴耶恒轉也。七¶
識波浪並如前說。

疏。故此苦果者。相續義故。¶
如河雖深若無流續則易枯涸。

疏。於此生
<pb:KR6e0012_T_060-0479a>¶
死者。瑜伽八十六明由五種相當知順流¶
而被漂溺。一若於此漂溺。二由此漂溺。三¶
依此漂溺。四如此漂溺。五漂溺時。

疏。已具¶
注於文之下兼解釋本論。以經別加四流¶
異於愛故。合四與五以為一漂。

疏。由此¶
漂溺者。即瑜伽第二由愛故漂。如河有大¶
名其必深廣如恒河等。

疏。一顯河急者。即¶
瑜伽第五漂溺時也。緩水易度。生死若緩聖¶
道可生。壯色不停剎那遷變。纔欲修道三¶
昧已無。此即約果。

疏。隨欲等者。五塵之境¶
皆有順違。故生三覺。亦兼八覺。如發心品。¶
此即約因故云依此漂溺。若無惡覺即無¶
漂故。即瑜伽論五中第二。

疏。涅槃則以欲等¶
者。即第二經純陀。反教文殊令顯佛無為。¶
喻云。譬如貧女止他客舍寄生一子。是客¶
舍主驅逐令去。携抱是兒欲至他國。於其¶
中路遇惡風雨寒苦並至。為諸蚊虻蜂螫¶
毒蟲之所唼食。僧宗曰。為其邪學之所抗¶
折。譬之風雨。未免煩惱吞噬善根。譬如毒¶
蛇蟲。今疏意云。經以六道喻河流等。即是¶
果河。應以欲等譬於毒蟲。例如宗釋。論無¶
別釋故引異釋耳。

疏。第二起難有四者。初¶
一見。次二愛。後一慢。由身見執者。亦即俱¶
舍由二不超欲。由三復還下。釋曰。此即五¶
順下分結。由二不超欲者。即欲貪及瞋。由三¶
復還下者。即身見戒禁取疑。經唯身見。故前¶
行疏云執取之言亦含戒取。是同還欲界之¶
惑。略無疑耳。故貪瞋二如守獄卒。身見等¶
三如防邏人。

疏。若准涅槃下欲會論經。先
<pb:KR6e0012_T_060-0479b>¶
引涅槃。愛見羅剎皆乞浮囊義。如前引迴¶
文不盡正會論文。若盡應云水中愛見羅¶
剎故。於中執取正於水即果流故。

疏。配蘊¶
窟疏求欲等樂著者。此是論文。初求五欲¶
得己樂著。眾生處處著。故有等言。疏受用¶
事時中我慢大慢憍慢者。多恃才能云受用¶
事。大慢等三地有文。我慢於等自大¶
云大慢。於上不恭說為憍慢。自高[夌*欠]物總¶
顯慢義。而云原阜者。爾雅云。高平曰陸。大¶
陸曰阜。

疏。四住枯洲者。論經云我慢陸地¶
之所燋枯。論云。一執。二轉還。三中著。四者¶
洲。

疏。皆翻上三段者。謂一自體。二起難。¶
三明失也。六中如一與善因即離自體。既¶
無自體。即無難及失。餘五亦然。故云皆翻¶
也。

疏。一苦事等者。一鞭杖楚撻故。二費用¶
資財。三親屬分張。四枷鎖著體。五垣牆防邏¶
法說五中前三苦者。一病苦。二求不得苦。三¶
愛別離苦。四戒難者。謂後二是業。一犯戒¶
業。上二界離無慚愧故不起犯戒。五見難。¶
當邪見業癡為本故。

疏。無始發方便者。則¶
顯二是中間所趣不真。三是終造即行不¶
真。此三失道翻有妄集。後三失滅翻有妄¶
名。前二內苦。一四大即老病苦。後五盛陰¶
苦。三總餘五苦。人皆厭苦。由著我故不能¶
得出。

疏。唯大涅槃者。翻前失滅得如實¶
法。翻前失道三種如實。前二事實。後一理¶
實。

疏。餘如涅槃者。即南經也。北¶
經當二十三。皆高貴德王品。經中廣¶
說三惡覺過。令起六念善覺。後有此喻。經
<pb:KR6e0012_T_060-0479c>¶
云。善男子。譬如有王。以四毒蛇。盛之一篋。¶
令人瞻養餧飼起臥摩洗其身。若令一蛇¶
生瞋恚者。我當準法戮之都市。爾時其人¶
聞王切令心生惶怖捨篋逃走。王時復遣¶
五旃陀羅。拔刀隨後。其人迴顧見後五人¶
遂疾捨去。是時五人以惡方便藏所持刀。¶
密遣一人詐為親善而語之言。汝可還來¶
其人不住。投一聚落欲自隱匿。既入聚¶
中。觀看諸舍都不見人。執捉坯器悉¶
空無物。既不見人。求物不得。即便坐地¶
聞空中聲。咄哉男子。此聚空曠無有居人。¶
今夜當有六大賊來。汝設遇者命將不全。¶
汝當云何而得免之。爾時其人恐怖遂增¶
𣸪捨而去。路值一河。其河漂急無有船筏。¶
以怖畏故。即取種種草木為筏。復更思惟。¶
我設住此當為四大毒蛇五旃陀羅一詐親¶
者及六大賊之所危害。若渡此河筏不可¶
依。當投水死。寧投水死。終不為彼蛇賊¶
所害。即推草筏置之水中。身倚其上。手¶
抱脚蹋截流而去。即達彼岸安隱無患。心¶
意泰然恐怖消除。釋曰。上具引經在文可¶
知。下合文廣。今當撮略云菩薩¶
受大涅槃經。觀身如篋。四大如蛇¶
。蛇有四毒。見毒觸毒氣毒齧毒。常¶
思人便性各別異。敬養無益。四大亦爾。又¶
蛇以呪藥可治。四大亦爾。應遠離之趣¶
八聖道。五旃陀羅。即是五陰。彼旃陀羅令人¶
恩愛別離怨憎集會。又嚴器仗則能害人。常¶
有害意。遍害一切人無手足刀仗侍從則
<pb:KR6e0012_T_060-0480a>¶
為其害。五陰亦爾。令人遠善近惡。煩惱自¶
嚴器仗常害一切。若無戒定慧刀善知識¶
侍則為其害陰又過彼。彼害不能令墮¶
地獄。但害有罪。亦不自害。財貨可脫。不必¶
常害。唯在一處殺己不墮五陰。反此有智¶
之人。應當遠離依八正道六度萬行。令心¶
如虛空。身如金剛。一詐親善以喻於愛。常¶
伺人便令人輪轉。但見身口不見其心。愛¶
但虛妄無有真實。愛又過彼。無始終故。難¶
知故。難遠故。若有智慧不為其害。空聚¶
落者。即是六入。無人人空器等空者。以明法¶
空。凡夫遠望生不空想。菩薩知空。六大賊¶
者。即是六塵。劫人善法不擇好惡。令貧孤¶
露作一闡提。無善防衛則為其劫又遇大¶
賊賊劫見在唯劫欲界塵劫三世亦劫¶
三界。唯菩薩勇健有善僕從。不為其劫。直¶
去不迴。河喻煩惱。猶如駛流深難得底。墮¶
未至底即便命終。眾生亦爾。未至空底即¶
便輪迴二十五有。河唯沒身不沒善法。煩¶
惱反此。故應勤修六度萬行。以為船筏至¶
涅槃岸。餘如彼經。

疏。不定聚¶
者。然三聚皆有。且約長時入正定聚¶
動經多劫。故唯不定則可迴也。

疏。廣大佛¶
法者。亦是教道。智慧即是證道。竟。第¶
三發光地。

疏。所以來者。來意中三。初正明。¶
二引證。三會釋。今初有二意。一就三學。二¶
地是戒。三地是定。四地已上皆屬於慧。故¶
為次第。則令初地亦屬戒收。

疏。又前三下¶
二約寄位。謂初地為施。二地為戒。三地為
<pb:KR6e0012_T_060-0480b>¶
修。此三所以名世間者。世間有情多分行¶
故。故俱舍云。契經說有三福業事。一施類¶
福業事。二戒類福業事。三修類福業事。此云¶
何立福業事名。頌云。施戒修三類。各隨其¶
所應。受福業事名。差別如業道。釋曰。類謂¶
性類。此三各別。一類性故。定名修者。頌云¶
等引善名修。極能熏心故。謂離沈掉名之¶
為等引生功德名之為引。此定地善。極能¶
熏心令成德類。故獨名修。

疏。故深密下引¶
經證。

疏。此則具前下三會釋也。謂一前位持¶
戒未得等持。即三學意。二既言未得世間¶
等持。即寄位意。在文可知。

疏。言發光下二¶
釋名。於中三。初敘異名。二申正解。三總¶
結揀定。初中及金光者。即第三經。經云。無量¶
智慧光明三昧不可傾動。無能摧伏。聞持¶
陀羅尼為作本故。是故三地說名明地。言¶
十住論。即十住毘婆沙。當第一仁王下當¶
釋之。

疏。今統收下第二正釋。後故瑜伽下¶
引證。於中四。一正證聞持等而為所發。二¶
由內心下證明三學三既言下疏指後¶
義釋成能發攝。論下四引例釋成。攝論¶
即當第七。論云。由無退轉等持等至所依¶
止故。大法光明所依止故。名發光地。世親釋¶
云。由此地中與三摩地三摩鉢底常不相¶
離無退轉故。於大乘法能作光明。名發光¶
地。無性釋云由無退轉等持等至所依止¶
者。謂此地中證希有定。能發智光。明了諸¶
法故名發光。得已不失名無退轉。諸靜慮¶
定名為等持。諸無色定名為等至。等持者。
<pb:KR6e0012_T_060-0480c>¶
心一境性。等至者正受現前。大法光明所依¶
止者。謂此地中與定相應無退轉故。於諸¶
大乘契經等法得智光明。此地是彼所依因¶
故。名為發光。釋曰。此二釋論皆當第七。大¶
同小異故。

疏。略指同於瑜伽。次云金光明¶
者。如前已引。

疏。二以聞持下即第二¶
前所發以分能所。於中三。初正立。二以聞¶
法竟下以聞釋成。三故瑜伽下引證結成。

疏。¶
三以勝定下第三會。取第一二種所發以為¶
能發。於中二。先正立。後故下論云下引¶
證。於中四。一引本論。二引唯識。三謂由得¶
下釋唯識意。以成前義。四故上本分下引上本¶
分成唯識義。

疏。餘諸經論下第三總結揀定¶
上。恐學人欲見異釋故委出之。實無異轍。¶
餘論之言今當更出。顯揚第三云。三發光地。¶
謂諸菩薩住此地中。善修治第二地故。超¶
過一切聲聞獨覺地。證得極淨三摩地。蘊大¶
智光明之所依止。是故此地名為發光。則亦¶
不異前矣。又上言仁王名明慧地者。即下¶
卷中明三賢十聖。各修一觀門皆名法師¶
故。故經云。大牟尼言。有修行十三觀門。諸¶
善男子。為大法王。從習忍至金剛頂。皆¶
為法師依持建立。今言第三地者。彼經云。¶
復次名明慧道人。常以無相忍中行三明¶
觀。知三世法無來無去亦無住處。心心寂¶
滅盡滅三界癡煩惱故。證得三明。一切功¶
德觀故。釋曰。立名小異義理同經。

疏。故十¶
淨心下此前總結。此下揀定也。

疏。若所離下¶
第三離障。初舉本分。其名委具。二引唯識立
<pb:KR6e0012_T_060-0481a>¶
名。則總釋義委具。於彼論中先釋障。¶
忘失三慧故名闇鈍。三慧別障如¶
下愚中。今但總說後由斯已下釋斷二愚。一¶
欲貪愚。但略舉愚。應有問云。上標所知今¶
何得舉欲貪煩惱。答彼次論云。彼昔多與¶
欲貪俱故。名欲貪愚。今得勝定及修所成。¶
彼既永斷。欲貪隨伏。此無始來依彼轉故。釋¶
曰。以欲貪故。多住散亂故。障定修慧。以¶
此欲貪依障而轉。障盡欲亡。

疏。二圓滿¶
下此持通四。一法持。二義持。三呪持。¶
四能得忍持。以聞思與彼聞持極相近¶
故。所以偏說非不障修。

疏。苦約所證¶
者。四證如以明所流是教法故。然¶
所證如。論自釋云。此有二意。一由得三慧¶
照大乘法。觀此教法根本真如。如即勝流¶
故。論釋云此如流教最為勝故。二若證此¶
如。說法勝故。故疏結云。能捨身命求此善¶
說。善說即勝。然捨此身下即無性菩薩釋攝¶
論言。謂此所流教法最勝。故捨身命求此¶
善說不以為難。

疏。其所成行。¶
即下厭分及求法行。即方便攝行。莊嚴論云。¶
第三住能生欲界。而不退禪。

疏。其所得果¶
者。下引梁論證於得法。引金光¶
明證於得禪。

疏。前中四分者。疏文分三。初¶
總科。二此地修禪下解釋。三亦可下對屬三¶
心疏則異前。二地下疏取彼經以揀今文¶
言更以十心者。能念即此地初十心。於禪¶
定中求欲深故。所念即是二地初十心。¶
欲求禪却念淨戒。戒清淨故乃得禪定。次
<pb:KR6e0012_T_060-0481b>¶
引瑜伽證成上義。先明所念。後復由餘十¶
下即是能念。起此十心在於地前修成下¶
中。未入此地故成上品。方入三地。三地即¶
是增上心住。

疏。初言清淨心者。然十皆清淨。¶
初句兼總偏得淨名。

疏。依不捨自乘者。謂¶
所住大乘之法堅心不動。此句是總。下及前¶
十者。即前地十不捨淨戒方得定故。

疏。若¶
不勝進者。此未得不退故。論¶
云。五依不捨自乘勝進。

疏。謂自他煩惱者。¶
釋云二地。二地有何煩惱。謂障三地者。是¶
二地惑。今不現前。故云不壞。疏依。等至八禪¶
自在者。論云。三摩提自在。三摩提是古梵語。¶
即三摩鉢底。此云等至故。

疏。皆以有智故¶
者。以有智故。慶快殊勝處染不¶
染。

疏。此廣大者。諸處¶
有智上求為大。有悲兼物為廣。前地亦以¶
不染為大。利他名勝。今以利他非小乘故¶
亦得名大。智不求狹亦得稱廣。

疏。厭行¶
分中二。先正科。後又此下攝位。前二自分。¶
後一勝進自分。護小乘之過勝進依前進¶
修。

疏。命行者。即經有為¶
字。此同涅槃我觀諸行悉皆無常。疏云何此¶
無常行命者。命行是論經即有為此問¶
無常所以亦無常法。

疏。何者是無常¶
者。不住是論經即無常字。此問無常體¶
相故。下經云剎那等。故疏論云。依身¶
者。內報遷移名身轉時。從觸生¶
受從受生苦。已是無常況三苦更起。故是¶
無常。由轉生苦。故轉為力。

疏。形色增損者。
<pb:KR6e0012_T_060-0481c>¶
食為便利資內污穢垢污不淨顯現於外。¶
故云不淨。以增損故即是無常。

疏。依不護¶
等者。論經此句亦云無常。遠公釋云。¶
此以無常顯於無常。以夭壽等麁相無常。¶
顯於有為法性是無常。無我理細不顯無¶
常。今經異論。云不安隱故。

疏。直釋不配¶
無常及與無我。而通兩意作無常釋。不異¶
遠公作無我者遇緣夭逝不自在故。下第¶
五句正無我所。故彼疏云。不定我所反顯我¶
無。

疏。然無常者。遠公釋云。應有三¶
種。一分段無常。分段兩向用之。向前為無¶
常所以。今此為無常體性。故此分段不出¶
此少時。亦名念念無常故。次經云。剎那¶
生滅四相遷故。

疏。二自性不成實下疏文有¶
四。一總釋名。二即下三句下別釋經文。三¶
約三世下結示文意。經從前際生即是¶
生義。今非從故名為不生。向後際去即是滅¶
義。今非向故名為不滅。亦應不住。不住通¶
於無生無滅。為對生滅是無常義顯不生¶
滅是無常義。順淨名故。四此中三世¶
下揀不同。謂諸經論中辨法有二。¶
一相續門者。約就三時以辨一法。當知是¶
法從於過去來向於後世。如人說言。我從¶
生來向於老去。今是此門故云非從前際¶
生等。二以三時對別諸法。名生滅門。是則¶
一法隨時為三。三法相望。過去已去。當者¶
方來。現者今住。故引有部。從未來藏入現¶
在等。則謝往名過。過往皆今稱之為去。¶
在當名未。當起之法。趣現名來。亦可來者
<pb:KR6e0012_T_060-0482a>¶
是其現義。當法未現名為未來。今名現法。¶
住現相故名為現在。依此門辨無生滅義¶
。今依前門故。於未來義則可具言。過¶
去已滅。未來未至。現在無住。故無生滅。今¶
依前門故。於未來却名不去。是故結云二¶
門不同。

疏。第二又觀下者。無常理定非物¶
能裁。故云無救。如四方山來。即涅槃文。如¶
四諦品。

疏。別中九高約生老病死者。科文即¶
為四段。初四約死。次二約資生。第七約老。¶
後二約病。而生過不約人所愛故略而無¶
之。就總相言約生老病死。又生一種。含¶
在資生等中。以諸增長位總名生故。又此¶
四段亦攝八苦。二即求不得苦。死兼愛別離¶
苦。病中兼有怨憎會苦。五陰盛苦通在於¶
四。今初死苦望之遠近。故有四句。初言未¶
至者。自少及長皆歸死門。一息尚還。假言¶
未至。臨風微燭何所依憑故。文殊云。生死有¶
畏菩薩。當何所依。淨名答云。菩薩於生死¶
畏中。當依如來功德之力。凡夫無此故無¶
所依。二死時將臨名為既至。故無常經云。¶
云何保形命不覺死來侵。三死相現前者。¶
諸識昏昧六腑空虛。餘息淹淹心魂悄悄。或¶
隨業報中陰現前。內識外身皆有死相。陰¶
轉死相即曰中間。難向死門故多涕泗。四¶
正捨命時風刀解體。故曰分散。氣絕神逝名¶
捨命時。故無常經云。命根氣欲盡。支節悉分¶
離。眾苦與死俱。此特徒歎恨兩目俱翻上。¶
死刀隨業下。意想並慞惶。無能相救濟。五¶
根已苦不能安排。將前憂悲隨逐於苦。增
<pb:KR6e0012_T_060-0482b>¶
心熱惱。言同住者。即是相應義也。明¶
此死人但與憂悲苦惱同住故。六地云。死¶
時別離。愚迷貪戀。心胸煩悶。涕泗為愁。咨¶
嗟為歎。在五根為苦。在意地為憂。憂苦¶
轉多為惱。若準涅槃。直觀於死自有十義。¶
云夫死者於險難處無有資糧。去處懸遠¶
無有伴侶。晝夜常行不知邊際。深邃幽暗¶
無有燈明。入無門戶而有處所。雖無痛¶
處不可療治。往無遮止到不得脫。無所¶
破壞見者愁毒。雖非惡色而令人怖。致¶
在身邊不可覺知。

疏。次二約資生者。非¶
唯不知追求受用皆悉是苦。亦不知前皆悉¶
是苦。亦不知前皆歸於死。而初追求愛順¶
憎違。求順不得即求不得苦。憎違而至即¶
怨憎會苦。

疏。六苦多樂少者。且順妄樂名¶
為樂少。積而禍集已是苦矣。散而貪戀斯苦¶
更多。亦愛別離苦也。

疏。七於身老時者。第¶
三約老明無救也。壯色不停猶如奔馬。西¶
日黯黯熟能駐之。

疏。後二約病者。初一少時¶
病。後一老時病。言病因者。樂受生貪。則房¶
色竭其骨髓。滋味煎其腸藏。安得不病苦¶
受生瞋。則憤恚填於心胸。不思危難安不¶
病哉。癡則愚暗不識是非。動皆顛墜安不¶
病哉。九中然老亦病因。而不云因者。老亦¶
即病。謂年耆根熟形變色衰。飲食不能氣力¶
虛乏。坐起苦極餘命無幾。豈非病哉。況加¶
客病難復再康枯柳遭霜生茂無日。隨風¶
墜葉歸樹何期。

疏。論云¶
者。問意云何。謂前四後
<pb:KR6e0012_T_060-0482c>¶
三是老病死同身患事。何不一處併而說¶
之。而於中間間以追求。答云示身數數患¶
事者。為欲彰身患事非一。遍於老少故¶
分兩處。言可卒加者。病之與死皆可卒至。¶
故復應問言。既云患事非一。何不前明老¶
病相耶。則應答云。死過重故。故前疏云此¶
相顯故。

疏。菩提菩提斷等者。如前已引智¶
相智性即法華意。

疏。上二妙用自在者。結上¶
句當體顯用。下句寄對顯勝。然此五句皆¶
有攝功德大。疏文從略下清淨亦然皆帶總¶
句。疏三大義下三句。前二正明德行圓¶
滿。後一寄對顯勝。不雜外道故。言大義者¶
義即義利。利他德廣故名為大。疏四無譏嫌¶
者。淨德殊勝故言。無雜者。論名不同攝功德¶
大前云寄對名為無比顯勝踰越二乘今¶
云不雜。即勝過外道。

疏。一無惱¶
者。四住之結名之為惑。四住種¶
子名之為習及無明住地三類皆惑故並不¶
雜。雜即惱故。

疏。若依根本¶
者。身受名苦。心受曰憂。先由身苦後起心¶
憂。是故說苦以為根本憂為涅槃巨害。故¶
偏言之。若據根本應言無苦。

疏。一得體¶
者。無憂即無上苦。無畏於惑。惑¶
苦雙亡名為無餘。

疏。二得用者。對上體言¶
無住涅槃。即體用雙具。即具大智故不住¶
生死。具大悲故不住涅槃。

疏。由俱不住¶
下疏釋論也。論云菩薩至涅槃城不復退¶
還。而能利益眾生。得世間出世間勝事。疏¶
釋意云。由不住涅槃能入世間。由不住生
<pb:KR6e0012_T_060-0483a>¶
死能入出世間。此二無礙即是勝事。勝事即¶
無住涅槃故。無住涅槃唯佛方得名為勝事。¶

疏。以斯為業則翻有為之業者。以前菩提¶
涅槃但無惑苦。不言無業者。以有利樂之¶
業不與惑苦共俱故。翻有為之業耳。上來¶
亦即淨樂我常。

疏。謂見佛智者牒前¶
護小有為下牒前護煩惱行所以不次者。¶
為順生後悲心便故。

疏。今眾生¶
下。此有兩重父子。一約人。上遠慈尊是¶
孤。不化眾生是獨。二約法。又無方便為¶
孤。方便以為父故。又闕善心為獨。善心成¶
實男故。疏次三依有求。由迷四諦故。前二¶
有障後一無治。故不證滅。

疏。當知此輩¶
者。即是法華經文大意。未得¶
究竟。謂為究竟故。然此上文多同二地。彼¶
以廣解。

疏。又上總別下上依論文此直就¶
經耳。

疏。第二決志救度中。疏文有二。先依¶
論釋。後申別理。前中云初三等¶
者。論為三段。此是第一。次五度行。論云。以¶
何救度後一度果。論云。云何救度。成疏文皆¶
具。然初度處三道。論主皆有妄想之言。謂¶
皆妄想因果可除斷故。

疏。定慧合說者。問¶
此非慧地。慧合定中亦非戒地。戒何別說。¶
前戒已成不依定故。此中之慧是定中慧故。¶
疏滅除沈掉者。沈是昏沈。是定¶
順障。是慧違障。掉即掉舉。是慧順障。是定¶
違障。定多易沈。慧多易掉。故名順障。沈¶
不明了。掉不寂靜。故名違障。論云滅除沈¶
掉隨煩惱使者。沈掉即是隨惑使即隨眠種
<pb:KR6e0012_T_060-0483b>¶
現俱亡故。

疏。更有一理者。第二別申理也。¶
於中初附論申。次然三學下通不次妨。¶
若直就經下一向別說。

疏。第三修行方便攝¶
行文中又二先釋行名。後文分下科釋。¶
就方便攝行之相。

疏。文已具今先略示。謂菩¶
薩因前三種觀故。知生死多過眾生未出。¶
佛智大利眾生未得。便念眾生墮在眾苦。¶
何方拔之今得涅槃。即知不離無障礙智。¶
乃至不離善巧多聞。遂求正法。得已思修¶
入禪無色。依定觀法得無生慧。依無生慧。¶
生如實覺。依如實覺得無礙智。便能拔眾¶
生出生死苦。得涅槃樂。攝相如是。疏先。牒¶
前者。二行即護煩惱及護小¶
乘。護小行中有狹及小。故有三因。

疏。護煩¶
惱行者。謂三雜染皆為妄想¶
故。疏前釋三種雜染皆名妄想。二由念眾¶
生常在世間不捨離故。三知一切智智下¶
名精進因者。非勇猛求不能證故。問上文¶
先求佛智後念眾生。今何在後牒佛智耶。¶
答前由先念眾生處有為過佛智勝利不¶
能得之。故起悲心悲其處過。後求佛智¶
拯此沈溺。

疏。論經具有者。彼云。此諸眾生¶
墮在大苦煩惱業中。疏第三思得方便於中¶
五。一總舉文理。二言有五者下列其名位。¶
三然此五下總顯文意。四此五之中下舉論¶
總釋。五正釋文。四中又二。一出經意成論¶
為三之由。論依此義下二正舉論。而¶
論總云是中方便攝行有三種。問前來豈非¶
方便攝行。何以此始云攝行。答上之二
<pb:KR6e0012_T_060-0483c>¶
段牒前起後。方欲傍求未得名為方便攝¶
行。今此求得攝生方便。方得其名。證中最¶
極名畢竟盡起中漸增名為上上。第三可¶
知。疏釋如實覺云者。論總云¶
彼盡。以如來所說一切法隨順如實覺起¶
故疏分論文兩段釋之。先釋一切法。而遠¶
公云。如來所說一切法略有二種。一三地中¶
從佛所聞之法。二當地中諸佛七勸所說之¶
法。今於此二起如實覺。如實覺者。隨順相¶
應故。一順三地所聞法。起得無生忍及深行¶
等。疏依此義云因音聲忍得無生忍。然無生¶
忍從四地起。亦證三地之中所聞法故。成¶
於順忍。順忍之力得於無生故。以順忍釋。¶
論隨順三地所聞即音聲忍。二對七勸得¶
如實覺。即八地中得無量身及淨佛土。十自¶
在等得勸之後方成此故。今約展轉故略¶
不明。

疏。三此覺下。第三方¶
便無自相行及共相生為慧行故。疏文委¶
具。

疏。得三地者。淨禪有四。一¶
退分。二住分。三勝進分。四決定分。今即第三¶
四。即下於四地決定能發。

疏。謂即三地¶
者。即修慧也。是下經中觀於諸法不¶
生不滅。明是三地自智慧觀。

疏。彼四地¶
下揀今修慧。但是四地證前相故。尋求¶
趣本。故名彼慧以為光明。由此三地得¶
名明地。

疏。此中修慧者。論云。此¶
是彼起依止行。聞慧方便是起所依。是故修¶
行名彼起依止行。意云。由聞解修故。修求¶
聞之行。

疏。三節皆慧者。一四地證慧。二三地
<pb:KR6e0012_T_060-0484a>¶
修慧。三求法聞慧。瑜伽八十三云。慧有多¶
種。言慧光者。即聞思慧。慧耀者。即修所¶
成慧。然此第五即是聞慧。

疏。初結前¶
者。標云正法通於教義。五重方便本由求¶
法。故於心法倍復增求。疏今。初文有十下¶
分之為二。先釋經。十句即是三¶
慧。而有四節。初三唯聞。第四五六通聞思¶
慧。第七唯思。後三唯修。

疏。無慢心者。¶
有慢則不求。二不妬他解故生喜悅。樂¶
法故問。無折伏他心。好心好法名之為¶
喜。終時愛味說以為樂。疏八到法下於後¶
三中初一是定。後二是慧。若隨位分到法初¶
地。住法即是四地已上。行法即八地已¶
上。

疏。九住出世者。即釋經住法。¶
而論經云。歸依法。論釋云。依出世間智故。¶
謂四地證智是所歸依。疏若望後厭分下第¶
二料揀。於中三。初慧行料揀。二於中初日¶
夜下。能所求料揀。以顯勤行者。此即三地能¶
求法行下九皆是所求修行之法。三又此十¶
句下能所受分別。言思通教義者。始依教¶
思。終則依義。¶
大方廣佛華嚴經隨疏演義鈔卷第六十
<pb:KR6e0012_T_060-0485a>¶

